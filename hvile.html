<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="mystyle.css">
</head>

<body>
    <h2>Hvile</h2>
    <p>April 27, 2019</p>
    <p>
        ”Kom til meg, alle dere som strever og bærer tunge byrder, og jeg vil gi dere hvile.”
    </p>
    <p>Matteus 11:28</p>
    <p>
        Noen dager er tyngre enn andre. Du vet de dagene da du helst bare vil ligge i sengen, godt gjemt under dynen og
        håper på at dagen skal gå over slik at du kan få en ny dag. En dag som er bedre enn denne. På slike dager er det
        lett å tenke at alle andre har det bedre. Ihvertfall gjør jeg det. Da er det litt irriterende eller rett og
        slett frustrerende å møte på disse som aldri møter motgang. De som lever det perfekte livet. Du vet hvem jeg
        snakker om. De som har alt og er med på alt. Men det er ikke det at de har alt som er det mest irriterende, og
        heller ikke det at de er med på alt. Men det mest irriterende er at de ALLDRI blir sliten og de smiler alltid!
        Det burde være forbud mot å være så glad. Det kan umulig være riktig å dele ut lykke så skjevt. Mye lykke til
        noen og mye ulykke til andre.Kanskje er det slik at noen har hatt det lettere i livet enn andre. Men vi må ikke
        glemme at alle har sitt å bære på. Det er ingen som har ett perfekt liv. Ihvertfall så tror ikke jeg det. Når en
        har dårlige dager, er det lett å glemme det, men alle har i større og mindre grad tunge byrder å bære. Noen er
        flinkere til å sjule det enn andre, men alle, ingen unntak, blir sliten av å bære byrden sin innimellom. Da er
        det godt å kunne gi alt til Jesus. Vi kan sette oss ned og fortelle alt til Ham som elsket oss først (1.Joh.
        4:19). Vi trenger ikke å bære på alt alene. Vi kan komme til Ham og få hvile.
    </p>

</body>

</html>